νι PROLEGOMENA.

tus est Hieronymus, textus graecus secundae et ter-
tiae nec repertus est in Codice Scorialensi, necin
Vaticano. Utramque in Huetii editione omissam post
novemdecim graecas proferimus, ibique addimus ho-
miliae tricesimae nonae fragmentum graecum, quod ex-
hibet Philocalia cap. 10. Praeterea cum quatuorde-
cim homilias ordine confuso interpretatus fuerit Hie-
ronymus, eas aliter in sua editione collocavit Huetius,
quam collocatae fuerant in editione Genebrardi et
aliis, secutusque est Jeremiae contextum, nec non il-
lum ordinem, quem in Codd. Vaticano et Scorialensi
servabant. Hunc et nos sequimur. Quae tertia est in
nostra editione, imperfecta est, et versum duntaxat
tricesimum capitis secundi Jeremiae exponit. In un-
decima apertis verbis se presbyterum profitetur. In
quarta eum non esse dicit in Christianis fervorem,
quo persecutionum tempore ardebant: unde facile
colligitur, has homilias recitatas fuisse pacis tempore
post annum 245.

Atque haec quidem Ruaeus.

Scribebam Vitebergae die XXVIII. mensis Januarii
anni MDCCCXLIII.

Eduardus Lommatzsch.

