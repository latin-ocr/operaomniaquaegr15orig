Lmssn‘lll. 19

enim semper agnitio secretorum arcanorumque revelatio
per sapientiam Dei, non solum hominibus, sed et angelis
coelestibusque virtutibus.

„Ordinate ¹) in me caritatem.“ Ejusdem sponsae ad
eosdem verba sunt, nisi quod possunt fortasse etiam apo·
stoli Christi inter eos haberi, ad quos ista memorantur.
Quod ergo ait: „ordinate 2) in me caritatem:“ hunc habet
sensum. Omnes homines amant sine dubio aliquid, et
nullus est, qui ad id aetatis venerit, ut amare jam possit,
et non aliquid amet: sicut etiam in praefatione hujus
operis sufficienter ostendimus. Sed hic amor, vel haec
caritas in nonnullis quidem suo ordine et convenienter
aptata procedit, in plurimis vero contra ordinem. Dicitur
autem contra ordinem esse in aliquo caritas, quum aut id
diligit, quod non debet, aut qtiod debet diligit, sed plus
justo diligit, aut minus justo. In isto ergo inordinata
esse caritas dicitur: in illis vero, quos valde paucos arhi-
tror esse 3), qui scilicet per viam vitae incedunt, et non
declinant, nequead dexteram, neque ad sinistram, in ipsis
solis ordinata est caritas, et ordinem suum tenet. Est
autem ordo ejus et ⁴) mensura hujusmodi, verbi gratia,
Deum diligere nullus modus, nulla mensura est, nisi haec
sola, ut ei totum exhibeas, quantum habes. In Christo
enim Jesu diligendus est Deus ex toto corde, et ex tota
anima, et ex totis viribus. In hoc ergo nulla mensura
est. Diligere vero proximum, est mensura aliqua. „Proxi-
mum5), inquit, tuum dilige sicut te ipsum.“ Si ergo aut
in Dei dilectione minus aliquid feceris, quam potes, et
quam in viribus tuis est: aut inter te et proximum tuum
non servaveris aequitatem, sed aliquid differentiae habue-

ris: non est in te caritas ordinata, nec ordinem suum

 

¹) Cautio. II, 4. ²) Cantic. Il, 4.
³) Deest ,‚csse“ in edd. M.

⁴²) Deest „et“ in edd. Μ, 5) Manli. XIX, 19.
2 z

