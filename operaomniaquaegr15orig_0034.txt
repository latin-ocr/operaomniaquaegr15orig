20 officinas m CANT1c. Cmnconum

tenens ¹). Verum quoniam nobis sermo de ordine cari-
tatis cst, diligentius per singula requiramus, vel quos di-
ligi, vel quantum diligi oporteat. Nam si, ut²) dicit
Apostolus, membra alterutrum sumus, put0, quod hunc
affectum erga proximos habere debeamus, ut eos non quasi
aliena corpora, sed veluti membra nostra diligamus. Se-
cundum hoc ergo ³), quod membra nostra invicem sumus,
aequalem erga omnes habere dilectionem, similemque ⁴)
conveniet. Secundum hoc vero , quod sunt⁵) in corpore
aliqua membra honorabiliora et honestiora, alia vero in-
honestiora et inferiora, puto, quod rursum pro membro-
rum meritis et honore, etiam dilectionis librari debeat
modus. Si quis ergo rationabiliter cuncta agere secundum
verbum Dei, ac suos etiam affectus temperare proponit,
puto, quod erga haec singula ordinem caritatis et scire
debeat, et tenere. Verum ut apertius fiat, quod dicimus,
paulo evidentioribus utamur judiciis. Si quis, verbi gra-
tia, laboret in verbo Dei, atque animas nostras instruat et
illuminet, viam salutis doceat, vivendique ordinem tradat,
non tibi videtur et hic proximus esse quidem, sed multo
amplius alio proximo diligendus, qui horum nihil egerit⁵)?
Nam etsi ille quidem diligendus est, pro eo, quod mem-
bra unius corporis sumus, uniusque substantiae: sed hic
multo amplius, qui 7), cum jus proximi nobiscum habeat,
quod et ceteri homines hahent, dat tamen hanc majorem
caritatis erga se causam, quod viam Dei ostendit, et ani-

mae salutem divini verbi illuminationibus confert. Quod

¹) Edd. M. ‚‚tenet.“

2) Edd. M. „ut dieitur, membra alterius sumus“ etc.

— Cfr. I Cor. XII, 12. seqq.
3) Edd. M. ‚‚enim.“ ⁴¹) Edd. M. ,‚simulque.“
⁵) Cfr. I Cor. XII, 22. seqq.
⁶) Edd. M. ,‚gerit? Nam et ille “ etc.
7) Edd. M. „quicunque et jus —- habeat, quod cea

teri “ etc.

