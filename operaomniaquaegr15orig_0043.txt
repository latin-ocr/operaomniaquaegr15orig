LmER 111. 29

enim est, qui plantat hujusmodi arbores in ecclesia Christi,
quae est paradisus deliciarum: sicut et Dominus dicit:
„omnis ¹) plantatio, quam non plantavit pater meus coe-
lestis, eradicabitur.“ Stipatur ergo ²) ecclesia et inter
melias ³), et super ipsas requiescit. Quae meliae illae
putandae sunt animae, quae quotidie innovantur ad ima-
ginem ejus, qui creavit eas. Quia enim per innovationem
sui imaginem reparant filii Dei, merito et ipsae arbores
meliae appellantur, quia et ipse sponsus earum in superio-
ribus dictus est, sicut arbor melia esse in lignis sylvae.
Et ne mireris, si idem ipse et arbor vitae et diversa alia
dicatur, cum idem et panis verus, et vitis vera, et agnus
Dei, et multa alia nominetur. Omnia namque haec ver-
bum Dei unicuique efficitur, prout mensura vel deside-
rium participantis exposcit4): secundum quod et manna,
qui cum esset unus cibus, unicuique tamen desiderio sui
reddebat saporem. Praebet ergo se ipsum non solum
esurientibus panem, et sitientibus vinum, sed et deliciari
volentibus semet ipsum, et fragrantia exhibet poma. Pro-
pterea ergo et sponsa velut refecta jam et bene pasta,
fulciri in meliis se poscit, sciens in verbo esse sibi non
solum omnem cibum, sed et omnes delicias: et per ea
maxime discurrit, dum se vulneratam sentit esse jaculis
caritatis. Si quis usquam est, qui fideli hoc amore verbi
Dei arsit aliquando, si quis est, ut propheta dicit, qui
electi⁵) jaculi ejus dulce vulnus plagamque accepit, si
quis est, qui scientiae ejus amabili confixus est telo, ita

ut diurnis eum desideriis noctumisque suspiret, aliud quid

¹) Matth. XV, 13. ²) Deest „ergo“ in edd. M.
³) Edd M. ‚,meleas, et —-. Quae meleae illae“ etc.

4) Edd Μ „exposcit se: ad quod significandum illud
est: quod et manna unicuique esset unus cibus· unicuique
tamen desiderii sui“ etc.

⁵)Eddw1.„electisjaculis ejus“ etc. -- Cf1. sesai.
XLIX, 2

 

