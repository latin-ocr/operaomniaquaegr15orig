LmER III. 33

intelligi: quoniam quidem sunt in eo quaedam dispensa-
tiones ante incarnationem gestae, sunt vero aliquae et per
incarnationem. Illa pars verbi Dei, quae ante assumtio-
nem carnis in dispensationibus peracta est, dextera potest
videri: haec vero, quae per incarnationem, sinistra appel-
lari. Unde et sinistra divitias et gloriam habere dicitur.
Per incarnationem namque divitias et gloriam quaesivit,
omnium scilicet salutem. In dextera autem longitudo
vitae esse dicitur: per quod sine dubio illa ejus pars,
quae in principio apud Deum Deus erat verbum, sempi-
ternitas indicatur. Hanc ergo laevam ecclesia, cujus Chri-
stus est caput, optat habere sub capite suo, et fide incar-
nationis ejus caput suum muniri: dextera vero ejus am-
plecti, id est, illa agnoscere, et de illis instrui, quae ante
hujus quoque ¹) per incarnationem gestae dispensationis
tempus in'arcanis habentur et reconditis. Dextera nam-
que ibi putanda sunt esse omnia, ubi nihil de peccatorum
miseriis, nihil de fragilitatis lapsu continetur. Hic vero
laeva, ubi vulnera nostra curavit, et peccata nostra por-
tavit, factus etiam ipse pro nobis peccatum et maledi-
ctum. Quae omnia quamvis caput et fidem sustentent
' ecclesiae, merito tamen sinistra verbi Dei appellabuntur.
In quibus aliqua etiam praeter illam naturam, quae tota
dextera est, ct tota lux ac2) splendor et gloria pertulisse
memoratur.

‚,A‹ljuravi³) vos, filiae Hierusalem, in virtutibus et
in viribus agri, si 4) levaveritis et suscitaveritis caritatem
quoadusque velit.“ Sponsa adhuc ad adolescentulas lo-
quitur, provocans eas et exhortans, imo et adjurans per
ea, quae iis cara esse novit et amabilia, ut, si forte ele-

vare coeperint caritatem, jacentem quippe in iis, ct ex-

¹) Edd. M. „quoque incarnationem gesta“ etc.
2) Edd. Μ. „et splendor.“ ³) cantic. ΙΙ, 7.
⁴) Edd. M. „si elevaveritis.“

Omni—:ms OPERA. Tom. XV. 3

