LmER III. 41

detur. Et rursum cum in pace proficit, et in fide ac bo-
nis operibus floret, praesens ei csse intelligitur. Sed et
anima, cum quaerit aliquem sensum ¹), ct agnoscere ob-
scura quaeque et areana desiderat, donecQ) invenire non
potest, absens ei sine dubio est verbum Dei. Ubi vero
occurrerit, et apparuerit quod requiritur, quis dubitat
adesse verbum Dei, et illuminare mentem, ac scientiae
lumen ei praebere? Et iterum subduci nobis eum, atque
iterum adesse, sentimus per singula, quae aut aperiuntur,
aut clauduntur in sensibus nostris. Et hoc eo usque pa-
timur, donec tales efficiamur, ut non solum revisere nos,
sed et manere dignetur apud nos, secundum quod inter·
rogatus a quodam discipulo, dicente: „Domine³), quid
est factum, quod incipis nobis manifestare temet ipsum,
et non huic mundo?“ respondit Salvator: „si ⁴) quis di-
ligit me, verbum meum custodit, et pater meus diliget⁵)
eum, et ad ipsum veniemus, et mansionem apud eum fa-
ciemus.“ Si ergo et nos volumus videre verbum Dei
atque animae sponsum, salientem super montes, et exsul-
tantem super colles, primo audiamus vocem ejus: et cum
audierimus eum in omnibuS, tunc etiam eum videre po-
terimus, secundum ea, quae in praesenti loco vidisse de-
scribitur sponsa. Nam et ipsa quamvis et prius eum vi-
derit, non eum tamen ita viderat, ut nunc salientem super
montes et exsilientem super eolles, neque per fenestras
suas procumbentem, neque per retia prospicientem, sed
magis videtur, quod prius hiemis tempore eum viderit.
Nunc 6) enim primum dicit ei: „quia⁷) hiems transiit. “

¹) Edd. M. „sensum agnoscere: obscura“ etc.

²) Edd. Μ. „et donec.“ ³) Ev. Joann. XIV, 22.

⁴) Cfr. ev. Joann. XIV, 23. -- Ed. Ruaei: „si qui
diligit“ etc.

⁵) Edd. M. „diligit.“

⁶) Edd. M. „Nunc enim dicit: quia “ etc.

⁷) Cantic. II, 11.

