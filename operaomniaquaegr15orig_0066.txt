52 Omemus IN CAN’rm. cmi-iconum

ratio etiam de eo, quod ait: ,‚spirituum¹) violentias:“
visibiliter quidem de ventis, et statibus miris, invisibiliter
vero de violentiis immundorum spirituum loquens, quos
et Paulus ²) ventos doctrinae nominavit. Post haec jam
sequitur, ut et 3) cogitationes hominum sciat corporaliter
quidem, quac de humano corde procedunt, invisibiliter
autem intelligat eos, qui injiciunt hominibus malas et pes-
simas cogitationes, sicut in Evangelio scriptum est: „cum ⁴)
diabolus misisset in cor Judae· Iscariotis, ut traderet“
Dominum. Et ut in Proverbiis dicitur: „si ⁵) spiritus
potestatem habentis adscenderit super te, locum tuum ne
derelinquas, quia sanitas compescit peccata magna.“ Sed
et bonarum cogitationum est aliquis auctor: propter quod
et in Psalmis puto scriptum esse: „beatus 6) homo, cujus
est auxilium abs te, Domine: adscensiones in corde suo
disposuit.“ Et iterum: „cogitatio 7) hominis confitebitur
tibi, et reliquiae cogitationum diem festum agent tibi.“
Ita igitur cuncta secundum ea, quae praefati sumus, ex
visibilibus referri possunt ad invisibilia, et a corporalibus
ad incorporea, et a manifestis ad occulta, ut ipsa crea—
tura mundi tali quadam dispensatione condita, intelligatur
per divinam sapientiam, quae rebus ipsis et exemplis in·
visibilia nos de visibilibus doceat, et a terrenis nos trans-
ferat ad eoelestia. Hae autem rationes non solum in
creaturis omnibus habentur, sed et scriptura divina tali
quadam sapientiae arte conscripta est. Propter quaedam
namque occulta et mystica visibiliter populus educitur de
Aegypto ista terrena, et iter agit per desertum, ubi ser-

pens erat mordens, et scorpius, et sitis, ubi non erant μ
«

¹) Sap. Sal. VH, 20. ²) Ephes. IV, 14.

³) Deest ‚‚et“ in ed. Ruaei.

⁴) Ev. Joann. XIII, 2. ⁵) Ecclesiast. X, 4.

⁶) Psalm. LXXXIV, 5. - Deest ‚‚su0“ in edd. M.
7) Psalm. LXXVI, 10.

