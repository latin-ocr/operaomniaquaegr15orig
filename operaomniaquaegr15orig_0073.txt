Lmen· 111. 59

ergo mihi videtur ex initio propositi dramatis sponsam
foris stare in bivio, et ob amorem sponsi hinc atque inde
prospicere ,' si forte veniat, si forte appareat, nec viam
ingredi velle aliquam, dum ignorat, unde magis veniat,
nec domi, sed foris stare, et desiderio ejus agitari ac di-
cere: „osculetur¹) me osculo oris sui:“ ubi autem venit
sponsus, dicat: „bona ²) sunt ubera tua super vinum,“
et reliqua, usque ad eum locum, ubi ait: „post³) te cur-
remus.“ Post haec dilecta jam et vicem caritatis ab ipso
sponso recipiens, introducatur in cubiculum ejus, et dicat:
„introduxit ⁴²) me rex in cubiculum suum.“ Sed et ce-
tera, quae postea sunt scripta, intus⁵) posita loquatur
ad sponsum praesentibus et assistentibus sponsae quidem
adolescentulis, sponsi vero sodalibus. Verumtamen intel-
ligatur sponsus utpote vir, non semper in domo, neque
semper assidere sponsae intra domum positae: sed exeat
frequenter, et illa eum quasi amore ejus sollicita requirat
absentem: sed et ipse interdum redeat ad eam. Propter
quod et videatur per totum libellum aliquando quidem
velut absens requiri sponsus, aliquando sicut praesens ⁵)
loqui cum sponsa. Ipsa autem sponsa cum multa et
magnifica in sponsi cubiculo pervidisset, petit se etiam
in domum vini introduci. Quo cum ingressa perspexis-
set, quod sponsus utpote vir non resederit in domo, ipsa
rursus amore ejus7) exagitata, exierit foras, et circumiens
peragret circa domum non ingrediens, et ex omni parte
prospiciat, quando ad eam redeat sponsus: et ecce, su·
bito videat eum vicinorum montium juga immensis salti-
bus superantem, descendere ad domum, in qua amore

ejus sollicita aestuat sponsa. Pervepieps vero sponsus ad

 

¹) Cantic. I, 2. ²) Cantic. I, 2.
3) Cantic. I, 4. coll. 3. ⁴²) Cantic. Ϊ, 4.

⁵) Edd. M. ‚‚intra.“ ⁶) Edd. M. „prius.⁴‘
⁷) Deest ,‚ejus“ in edd. Μ.

