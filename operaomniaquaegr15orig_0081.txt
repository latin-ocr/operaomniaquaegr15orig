67

ORIGENIS IN CANTICUM CANTICORUM

LIBER QUARTUS.

„Surge ¹), veni proxima mea, speciosa mea, columba
mea: quoniam ecce hiems transiit, pluvia abiit et recessit
sibi 2); flores visi sunt in terra , tempus putationis adve-
nit, vox turturis audita est in terra nostra. Arbor fici
produxit germina sua, vites florentes dederunt odorem
suum.“ Quid contineat ordo dramatis, jam supra descri-
psimus; nunc vero, quid vel sermo Dei ad animam se
dignam, sibique aptam, vel quid Christus ad ecclesiam
dicere intelligendus sit, advertamus. Sed interim primus
sermo Dei loquatur ad hanc speciosam decoramque ani-
mam, cui per sensus corporeOS, id est, per intuitum le-
ctionis, et per auditum doctrinae, quasi per fenestras ap-
paruit, proceritatemque suae magnitudinis demonstravit,
ita ut in superioribus ei loqueretur incumbens, atque inde
evocans eam, ut procedat foras, et extra sensus jam cor-
poreos effecta desinat esse in carne, ut merito audiat:
„vos 3) autem non estis in carne, sed in spiritu.“ Non
enim taliter diceret eam verbum Dei proximam sibi, nisi
conjungeret se ei, et {ieret cum co unus spiritus, nec di-
ceret eam speciosam, nisi videret imaginem ejus renovari
de die in diem: et nisi videret eam capacem spiritus
sancti, qui in specie columbae descendit in ,Iordane su-
per Jesum, non ei diceret: ‚,columba⁴) mea.“ Conce-

perat enim amorem verbi Dei, ct cupiebat ad ipsum vo-

¹) Cantic. II, 10-13, ²) Deest ‚,sibi“ in edd. Μ,
3) Rom. vlu, 9. ⁴) cantic. 11, 10.

5*

