82 omanus m CAN‘rlc. CANTICORUM

autem venerit ¹) ad promurale-m locum, id est, ad futuri
saeculi statum, ibi ad eam dicit: „ostende²) mihi faciem
tuam, et auditam fac3) mihi vocem tuam, quia vox tua
suavis est.“ Auditam vult fieri vocem ecclcsiae suae,
quia, qui eum confessus fuerit coram hominibus, et ipse
confitebitur eum coram patre suo, qui in coelis est.
„Quia ⁴) vox *tua suavis est.“ Et quis non fatetur, sua-
vem vocem ecclesiae catholicae fidem veram confitentis, “
insuavem vero et injucundam esse haereticorum vocem,
qui non dogmata veritatis, sed blasphemias in Deum, et
iniquitatem in excelsum loquuntur? Sic et facies eccle-
siae speciosa est: haereticorum vero turpis et foeda: si
quis est tamen, qui bene noverit pulchritudinem vultus
probare, id est, si quis spiritualis est, qui scit examinare
omnia. Nam apud imperitos et animales homines pul-
chriora videntur mendacii sophismata, quam dogmata veri-
tatis. Possumus autem adhuc de loco promurali etiam
hoc addere, quod promurale sinus⁵) sit patris, in quo
positus unigenitus filius, enarrat omnia, et enuntiat eccle-
siae suae, quaecunque in secretis et in absconditis patris
sinibus continentur. Unde et quidam ab eo edoctus, di-
cebat: „Deum 6) nemo vidit unquam ⁷). Unigenitus Dei
filius, qui est in sinu patris, ipse enarravit.“ Illuc ergo
evocat sponsam suam Christus, ut 8) et de omnibus eam,
quae apud patrem habentur, edoceat et dicat: „quia 9)
omnia vobis nota feci, quae audivi a patre meo:“ et ut

Viterum dicat: „Pater ¹⁰) volo, ut, ubi ego sum, illic sit

et minister meus.“

¹) Edd. M. ‚‚pervenerit.“ 2) Cantic. ΙΙ, 14.
³) Edd. M. „mihi fac.“ 4) Cantic. II, 14.
⁵) Deest ‚,sinus“ in edd. M. 6) Ev. Joann. I, 18.

⁷) Edd. Μ. ‚‚unquam: nisi unigenitus filius, qui est
in sinu patris: et cui ipse enarravit.“

⁸) Ed. Ruaei: ct ut de etc. ⁹) Ev. Joann. XV, 15.
¹⁰) Cfr. ev. Joann. XVII, 24. coll. XII, 26.

