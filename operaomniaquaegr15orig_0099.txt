LrssER IV. 85

plexus medici sapientiam, sed indulsit semet ipsum illi
magis consilio, quo exterminabatur anima sua, quarn quo
sanabatur. Si vero haec de Christo et ecclesia intelliga-
mus, sermo videbitur ad¹) ecclesiae doctores dirigi, et
mandari iis de captione vulpium exterminantium vineas.
Vulpes autem perversos doctores haereticorum dogmatum
possumus intelligere, qui per argumentorum calliditatem
seducunt corda innocentium, et vineam Domini extermi-
nant, ne floreat in fide recta. Datur ergo praeceptum
doctoribus catholicis, ut, dum adhuc pusillae sunt istae
vulpes, et nondum plures animas deceperunt, sed initium
habet prava doctrina, arguere hos et refraenare festinent,
et verbo veritatis contradicentes revincere, et capere hos
assertionibus veris. Si enim permanserint in principiis, et
indulserint, sermo eorum sicut cancer serpit, et fiet in—
sanabilis: ut multi inveniantur, qui decepti ab iis, pugnare
jam pro ipsis incipiant, etdefendere suscepti erroris au-
ctores. Sic ergo pusillas dignum est vulpes capere, et
dolosa haereticorum sophismata in ipsis statim initiis veris
assertionibus confutare. Ut autem utriusque expositionis
nostrae evidentior clarescat assertio, congregemus ex di—
vinis voluminibus, sicubi animalis hujus mentio facta est.
Invenimus ergo in sexagesimo secundo psalmo de impiis
ita dici: ‚,ipsi²) vero in vanum quaesierunt animam meam,
introibunt in inferiora terrae, tradentur in manus gladii,
partes vulpium erunt.“ Sed et in evangelio secundum
Matthaeum salvator ad scribam, qui dicebat ei: „magi-
ster³)‚ sequar te, quocunque ieris:“ respondit: „vulpes ⁴)
foveas habent, et volucres coeli nidos, ubi requiescant3
filius autem hominis non habet, ubi caput suum reclinet.“

Similiter autem et in Evangelio secundum Lucam ad eos,

¹) Edd. M. „ad doctores ecclesiae dirigi.“
²) Psalm. LXIII, 9. 10. (LXII.)
³) Matth. VIII, 19. ⁴) Matth. VIII, 20.

