LIBER IV. 87

animam persequerentur impii, ille psallebat, dicens: „ipsi ¹)
autem in vanum quaesierunt anImam meam, introibunt in
inferiora terrae, tradentur in manus gladii, partes vulpium
erunt.“ In quo utique ostenditur, quod vanis et inanibus
verbis pravi doctores decipere volentes animam justi, in-
troire dicuntur in inferiora terrae, terram utpote sapien-
tes, et de terra loquentes, atque in inferiora ejus, id est,
in profundum stultitiae descendentes. Puto enim, quod
hi, qui carnaliter vivunt, quia sibi ipsis tantummodo no-
cent, terra esse et in terra habitare difuntur. Hi vero,
qui terrenis et carnalibus sensibus Scripturas intelligunt,
et alios ita docendo decipiunt, pro eo ipso, quod argu-
tias quasdam et argumenta carnalis et terrenae sapientiae
confingant, in inferiora terrae dicuntur ingredi: vel certe,
quia gravius delinquunt, qui terrena docent, quam qui ita
vivunt, iis futura poena etiam gravior imminet: iidemque
ipsi in manus gladii tradendi prophetantur, illius fortassis
flammei et versatilis. Quomodo autem et partes vulpium
fiant, videamus. Omnis anima aut pars est Dei, aut pars
est cujuscunque, qui accepit potestatem super homines.
Nam „cum²) divideret altissimus gentes, et dispergeret
filios Adam, statuit fines gentium secundum numerum
angelorum Dei: et facta est portio Domini3) Jacob.“
Cum ergo constet, unamquamque animam aut in parte
Dei, aut in parte esse alterius cujuslibet, quoniam quidem
per arbitrii libertatem possibile est, unumquemque ex
parte alterius transire, vel ad partem Dei, si melius, ipso
juvante, elegerit, vel si nequius, ad daemonum portionem,
hinc horum mentio habetur in psalmo: qui 4) in vanum
quaesierunt animam justi, partes erunt vulpium: veluti si

diceret: et pessimorum et nequissimorum daemonum partes

 

¹) Psalm. LXIII, 9. 10. (LXII.)
2) Csr.Deut.XXX11‚8.9. 3) Edd.M.‚,domuiJacob.“

4) Cfr. Psalm. LXIII, 9. 10. (LXII.)

