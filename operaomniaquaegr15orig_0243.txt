'HommA XI. 229

τοῦτδ ἀποτίθεται, ὠς ὁ προφήτης, καὶ καταδικάζει αὐτὸ
εἰς τὸν Εὐφράτην ποταμὸν, ἵνα ἐκεῖ διαφθαρῇ· οὕτως
ὁ ἁμαρτάνων ἆποβάλλεται ἀπὸ τῆς ὀσφύος τοῦ θεοῦ,
καὶ ἐκβληθεὶς ἐκβάλλεται εἰς τὸν Εὐφράτην ποταμὸν,
τὸν τῆς π’[εσοποταμίας ποταμὸν, ὅπου οἱ Ἀσσύριοι
ἐχθροὶ τῷ Ἰσραὴλ, ὅπου οἱ Βαβυλώνιοι, καὶ ἐκεῖ δια-
φθείρεται. Ὄντων γὰρ τοσαύτων ποταμῶν, πέμπεται
ὁ προφήτης ἀπὸ τῆς Ἰουδαίας εἰς τὸν Εὐφράτην ποτα-
μὸν, πραγματεύσασθαι καὶ ἀπαγαγεῖν περιζωμάτιον
λινοῦν. Διά τί δὲ καὶ λινοῦν,· Ὅτι τὴν γένεσιν ἔχει
ἀπὸ γῆς· φυτὸν γάρ ἐστιν ἀνατέλλον ἆπό γῆς, εἶτα
μετὰ τό γεωργηθῆναι ξαινόμενον, καὶ πλυνόμενον, καὶ
σμηχόμενον, καὶ πολλῇ ἐργασίᾳ γινόμενον, ἵνα γένη-
ται τοιοῦτον, ὥστε γενέσθαι περίζωμα, ἢ ὅ, τι δήποτε.
Καὶ ἡμεῖς οὖν πάντες τὴν γένεσιν ἔχομεν ὥς περίζωμα
τοῦ θεοῦ. Καὶ ἔχοντες τὴν γένεσιν ἀπὸ τῆς πολλῆς
κατασκευῆς, χρῄζομεν ἵνα ξανθῶμεν, ἵνα πλυνθιῦμεν,
ἵνα τὸ χρῶμα τῆς γῆς ἀποβάλωμεν· ἶῖλλο γὰρ τὸ τῆς
γενέσεως τοῦ λινοῦ χρῶμα, ἄλλο τὸ ἀπὸ τῆς ἐργασίας.
Τὸ μὲν γὰρ τῆς γενέσεως τοῦ λινοῦ χρῶμα μελανότε-
ρόν ἐστιν, ἀπὸ δὲ τῆς ἐργασίας γίνεται λαμπρότατον.
Τοιοῦτον οὖν τι καὶ ἐπὶ ἡμᾶς τοὺς ἔν γενέσει φθάνει.
Νἶέλανές ἐσμεν κατὰ τὴν ἒν τῷ πιστεύειν ἀρχήν. Διὸ
ἓν ἀρχῇ τοῦ ᾅσματος τῶν ᾀσμάτων λέγεται· ,,μέλαινά ¹)
εἰμι, καὶ καλή.“ Καὶ Αἰθίοψιν ἡμεῖς κατ’ ἀρχὰς τὴν
ψυχὴν ἐοίκαμεν, εἶτα ἀποσμηχόμεθα, ἵνα λαμπρότεροι
γενώμεθα, κατὰ τό· ,,τίς2) αὕτη ἦ ἀναβαίνουσα λελευ-

“ καὶ γενώμεθα λινοῦν λαμπρὸν καὶ κα-

κανθισμένη;
θαρόν. Εἶτα καὶ πλεκόμεθα ἐπὶ τὸ περίζωμα τοῦ θεοῦ,
ὅταν ἀξιῶμεν κολλᾶσθαι τῷ θεῷ. Οὐκ ἀποτίθεται
ἡμᾶς ὁ θεός. Ἀπέθετο τὸν πρῶτον λαόν, πάντα τὸν
οἷκον Ἰούδα, καὶ τὸν οἶκον Ἰερουσαλήμ. Ἐγένετο εἰς
τὸ μὴ πρησθῆναι ἔτι· οὐκέτι γὰρ αὐτοῦς περιζώννυται.

¹) cantic. 1, 5. ’2) cantic. vm, 5.

