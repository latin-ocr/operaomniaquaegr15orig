396 Ourssssms m J enssmmm

reliquiae. Exsiccate ornnes fructus ejus, et descendat in
occisionem. Vae iis, quoniam venit dies eorum, tempus
vindictae eorum!“ Volens intelligere hoc, quod dictum
est: „aperuit¹) thesaurum suum, et protulit vasa irae
suae:“ quaero de alia scriptura vasa irae Dei, et invenio
ad pleniorem comparationem istius scripturae scripturam
apostolicam, ibique invenio Apostolum mihi subjicientem,
quae sint vasa irae Dei. Ait enim: ‚,si²) autem volens
Deus ostendere iram suam, et notam facere potentiam
suam, pertulit 3) in multa patientia vasa irae praeparata
ad perditionem, ut ostenderet divitias gloriae suae in vasa
misericordiae, quae praeparavit in gloriam, quos et voca-
vit non solum ex Judaeis, verum etiam ex gentibus.“ Ge-
neraliter Apostolus omnes homines divisit bifariam, dicens
quosdam esse vasa misericordiae, quosdam vasa irae.
Verbi gratia, Pharaonem et Aegyptios vasa irae: rursus
se, 4) qui primus misericordiam consecutus est, et eos,
qui in tempore de Judaeis et gentibus crediderunt, vasa
misericordiae nuncupavit. Sunt ergo in thesauro Dei vasa
irae. Scriptum est enim: „aperuit⁵) Dominus thesaurum
suum, et protulit vasa irae suae.“ Quis est iste thesau-
rus Domini, in quo vasa irae inveniuntur? Aliquis for-
san quaeret, utrum in thesauro Domini tantum vasa irae
sint, et thesaurus Dei, qui est thesaurus omnium, non ha-
bet vasa misericordiae: an aliud quid intelligi oporteat de
thesauro Dei, unde efferantur vasa irae ejus? Thesaurum
Domini ego confidens dicam esse ecclesiam ejus, et in
isto thesauro, id est, ecclesia saepe homines latitare, qui
sunt vasa irae. Veniet igitur tempus, quando aperiat
Dominus thesaurum ecclesiae: nunc enim clausa est ec·

clesia, et vasa irae cum vasis misericordiae inhabitant, et

 

¹) Jerem. L, 25. 2) Rom. IX, 22. 23. 24.
3) Edd. M. „pertulit sua in“ etc.
⁴) Deest „se“ in ed. R. ⁵) Jerem. L, 25.

