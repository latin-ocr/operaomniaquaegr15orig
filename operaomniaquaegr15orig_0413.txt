ΠοΜιιῐΑ ΧΧ. 399

dicente, et quaero, sive quis personam figuravit Salvato-
ris, sive in memoriam adduxit, an verum sit hoc, quod
dictum est. Ait autem ipsi Salvator: „qui juxta me est,
juxta ignem est: qui longe est a me, longe est a regno.“
Ut enim, qui juxta me est, juxta salutem est, ita et juxta
ignem est. Et qui audiens me, et audita praevaricans
factus est vas irae praeparatum in perditionem, cum juxta
me est, juxta ignem est. Si vero quis cavens, quoniam,
qui juxta me est, ¹) juxta ignem est, longe factus fuerit a
me, ne juxta ignem sit, talis quidem longe futurus est et
a regno. Et quomodo athleta, qui non est in agone con-
scriptus, neque flagella metuit, neque exspectat coronam:
qui autem semel nomen professus est, si victus fuerit,
verberatur atque projicitur, si vero vicerit, coronatur: eo·
dem modo, qui ingressus est ecclesiam, o catechumene
ausculta, qui accessit ad sermonem Dei, nihil aliud quam
conscriptus est in certamine pietatis: et conscriptus, si
non legitime certaverit, caeditur flagellis, quibus non ver-
berantur ii, qui non in principio conscripti sunt. Si au-
tem contenderit fortiter ad fugienda verbera, et contume-
lias, non solum injuria liberabitur, sed incorruptam glo-
riae accipiet coronam.

4. ,‚Opus²) Domino virtutum in terra Chaldaeorum.“
Juxta diversos intellectus terrenus locus multipliciter no-
minatur, et quomodo differenti inter se ratione plura Sal-
vator habet vocabula, cum unus in subjacenti sit, varius
autem in virtutibus: sic et propter malitiam generis hu—
mani terrena negotia, cum unum sint in subjacenti, intel-
lectus diversitate sunt plurima. Quod autem dico, sic fiet
manifestim, cum exemplum, quod a Salvatore assumsi
edisserens, ad ea, quae sunt subjecta, explananda transcen·
dero. Unum subjacens est Domino meo Jesu Salvatori.

Hoc uno subjacente, alio intellectu medicus cst, juxta quod

¹) Deest iu edd. M. ‚,est.“ ²) (lh-r Jerem. L, 25

