HOMmA XXI. 405

consistit. Qui vero peccator est et nimiis sceleribus op-
pressus, hic in Babylone est: hoc¹) autem modico minor,
et necdum usque ad summum peccatorum culmen ad-
scendens, in Aegypto et in partibus Aegypti commoratur.
Et sicut qui in Judaea sunt, non aequalia cuncti possident
loca: alius quippe in Jerusalem est, et alius in Dan, alius
in Nephtali32) alius in finibus Gad: sic omnes qui in
Aegypto sunt, non aequales Aegypti partes incolunt. Alius
in Taphni, alius in Memphi, alius in Syene,³) alius in
Bubasti habitat. Quae loca propheta Ezechiel plena my-
steriis voce testatur, nomina quoque partium Aegypti ex·
ponens: de quibus si quis lector fuerit spiritualiS, dijudi-
cans omnia, et ipse a nemine dijudicatus, non solum ma-
jores regiones allegorizabit, veluti ,Iudaeam et Aegyptum
et Babylonem, sed particulas quoque terrae: et quomodo
in Judaea, Jerusalem et Bethlehem, ceterasque civitates,
ita in Aegypto legens Diospolim, Bubastim, Taphnim,
BIemphim, Syenen, pro intellectu rerum figurabit. „Quis ⁴¹)
sapiens et intelligit ista? aut quis intelligens et cognoscit
ea?“ Quis5) saltem in tenuiori sensu constitutus co-
gnoscere poterit voluntatem, quam Spiritus sanctus habet
litterae?

2. Verum nunc aliud propositum est, quid his, qui
in Babylone sunt, Dei sermone praecipiatur: „fugite 6) de
medio Babylonis.“ Non gradatim, non pedetentim, sed
cum velocitate, cum cursu fugite3 hoc est enim fugere.
„Fugite ⁷) de medio Babyloni5.“ Quicunque confusam
habetis animam a variorum passione vitiorum, ad vos di-

rigitur sermo. Et mihi quoque id ipsum jubetur: si qui-

1) Edd. M. „qui boc est modico minor.“
²) Edd. M. ‚,neptalim.“
3) Edd. M. „siene.“ ⁴) Hos. XIV, 10.
⁵) Edd. Merlini: Qui saltem etc.

· ⁵) Jerem. LI, 6. ⁷) Jerem‚ LI, 6.

