HomlmA XXI. 411

ei acciderunt post prophetas ob id, quia insidiata sit Chri-
sto. Sic finita est primi capituli continentia.

7. Videamus et cetera: ,‚calix¹) aureus Babylon in
manu Dei, inebrians omnem terram. De vino ejus bibe-
runt gentes: propter hoc commotae sunt gentes, et subito
cecidit Babylon, et contrita est.“ Nabuchodonosor volens
decipere homines per calicem Babylonis dolosum, non
miscuit in vase fictili, quod parabat potari, sed neque in
paulo meliore, et aereo vase, vel stanneo‘, et quod ista
praecellit argenteo: verum eligens vas aureum, in eo po-
* culum temperavit, ut quis videns decorem auri, dum ra-
diantis metalli pulchritudine delectatur, et totus oculis
haeret in specie, non consideret quid intrinsecus latitet,
et accipiens calicem hibat nesciens calicem Nabuchodono-
sor, intelligens autem calicem aureum in praesenti nomi-
natum. Sed animadvertas pessimorum dogmatum verba
mortifera qualem habeant compositionem, qualem deco-
rem eloquentiae, qualem rerum divisionem: cognosces,
quomodo unusquisque poetarum, qui putantur apud vos
disertissimi, calicem aureum temperaverit‚²) et in calicem
aureum venenum injecerit idololatriae, et venenum turpi-
loquii, venenum eorum, quae animam hominis interimunt,
dogmatum, venenum falsi nominis scientiae. Sed meus
Jesus contra fecit, sciens aureum calicem zabuli, et prae-
cavens, ne aliquis ad fidem suam veniens, suspicaretur
etiam Christi talem esse calicem, qualem esse requirat,
et per similitudinem materiae formidaret errorem: ideo
· curavit, ut haberemus thesaurum istum in vasis fictilibus.
Saepe vidi aureum calicem in pulchro sermonis ornatu,
et dogmatum venena considerans deprehendi calicem Ba-
bylonis.

8. „Calix ³) aureus Babylon in manu Dei.“ Non

 

²) Csr. Jerem. LI, ’7. 8.
²) Ed. Ruaei: temperavit. Β) J erem. LI, 7.

